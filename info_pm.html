
<!DOCTYPE html>
<html>

  <head>
     <link href= "text.css" rel="stylesheet" type="text/css">
  </head>


  <body>
  
   <div class="title">
   <h1> Piazza Mattei </h1>
   </div>
   
   <div class="tabs">
        <ul>
            <li><a href="home_pm.html">Home</a></li>
            <br>
            <li><a href="info_pm.html">Informatie</a></li>
            <br>
            <li><a href="plattegrond.html">Plattegrond Rome</a></li>

        </ul>
    </div>
    
   <div class="text">
   <p> Verscholen in een levendige wijk in Rome die sinds eeuwen bekend staat als het ghetto, vind je een prachtig klein pleintje met de naam Piazza Mattei.
Piazza Mattei is vernoemd naar het palazzo dat je er vindt, dat ooit toebehoorde aan een zekere Giacomo Mattei. Het is het oudste gebouw aan het pleintje, daterend uit het einde van de vijftiende eeuw, en heeft een prachtig binnenhof.
Het meest kenmerkende van de gevel van het palazzo van de Mattei is echter het dichtgemetselde raam. Achter dat raam gaat een legende schuil, die alles te maken heeft met het prachtige kunstwerk midden op het plein.</p>

<p>Het geheim van het dichtgemetselde raam
Een van de hertogen Mattei, een klaploper en fervent gokker, verloor op een nacht een gigantische som geld. Toen zijn toekomstige schoonvader daar achter kwam – hij was kort ervoor verloofd – weigerde deze hem bij nader inzien de hand van zijn dochter.
De hertog, die natuurlijk alles op alles zette om zijn verloofde terug te winnen, nodigde zijn schoonvader uit voor een diner in zijn palazzo. Mattei gaf hem een ongekend warm en rijk ontvangst, en fêteerde hem zolang dat ze tot zonsopgang opbleven.
In diezelfde nacht had de hertog Mattei, precies voor zijn palazzo, een geweldig mooie fontein laten maken. Toen de ochtend was gekomen vroeg de hertog zijn schoonvader om uit het raam te kijken. ‘Kijk eens wat ik, een armzalige Mattei, in enkele uren kan maken!’
Met deze daad wist hij de hand van het meisje weer voor zich te winnen. Ter herinnering aan het gebeurde, liet hij het raam dichtmetselen. En dit dichtgemetselde raam kun je op Piazza Mattei nog altijd zien. </p>

<p> Het echte verhaal van de schildpaddenfontein
De fontein uit het verhaal bestaat echt en staat bekend als de fontana delle tartarughe – de schildpaddenfontein. Oorspronkelijk was het de bedoeling dat de vier bronzen, boven gigantische marmeren schelpen geplaatste jongemannen, die met hun voet rusten op bronzen dolfijnen, niet schildpadjes maar dolfijnen in het bovenste bassin duwden. De dolfijnen zijn wel gemaakt, maar nooit geplaatst. </p>
      </div>
    
    <div class="footer">
    <p> Informatica klas 5 2015-2016 </p>
    </div>
   
  </body>
</html>
